መንግሥት ባለፈው በጀት አመት 15 ነጥብ 15 ቢልዮን ብር ለነዳጅ ደጉሟል
(ኢ.ፕ.ድ)
- መንግስት ያለበትን እዳ ሙሉ በሙሉ ማጠናቀቅ ችሏል በታለመለት የነዳጅ ድጎማ በተጠናቀቀው በጀት ዓመት አነስተኛ ገቢ ላላቸው የህብረተሰብ ክፍሎች የ15 ነጥብ 15 ቢልዮን ብር ድጎማ መደረጉን የነዳጅና ኢነርጂ ባለስልጣን ገለፀ። የባለስልጣኑ ዋና ዳይሬክተር ሰሀርል አብዱላሂ ለኢትዮጵያ ፕሬስ ድርጅት እንደተናገሩት፤ በመንግስት ላይ ያለውን የእዳ ጫና ለማቃለል እንዲሁም አነስተኛ ገቢ ላላቸው የህብረተሰብ ክፍሎችን ለመደጎም በተጀመረው የታለመለት ድጎማ የ15 ነጥብ 15 ቢልዮን ብር ተደጉሟል። ኢትዮጵያ ከድጎማው በፊት ከጎረቤት ሀገራት የነዳጅ መሸጫ ዋጋ 80 በመቶ ቅናሽ የነበረባት ሲሆን፤ በተሰራው ስራም የማቀራረብ ሂደት ላይ ስለመድረሱ ዋና ዳይሬክተሯ ተናግረዋል። መንግስት ድጎማው በተጀመረበት ጊዜ የነበረበትን የ15 ቢልዮን ብር እዳ ሙሉ በሙሉ ማጠናቀቅ መቻሉንም ነው ዋና ዳይሬክተሯ የገለፁት። ዋና ዳይይሬክተሯ በንግግራቸው በታለመለት የነዳጅ ድጎማ ስራ እስከ ግንቦት ወር ድረስ የ 66 ነጥብ 81 ቢልዮን ብር የታክስ ገቢ መሠብሰብ ተችሏል።
በዳግማዊት ግርማ (ከሚዛን አማን)
ሐምሌ 27 ቀን 2015 ዓ.ም