ኢትዮጵያ ከወጪ ንግድ ሶስተ  ነጥብ 64  ቢልዮን ዶላር ገቢ አገኘች ገቢው ከአምናው የ11 ነጥብ 8 በመቶ  ቅናሽ አለው 
(ኢ ፕ ድ)
ኢትዮጵያ ከወጪ ንግድ በተጠናቀቀው በጀት አመት ሶስት  ነጥብ 64 ቢልዮን ዶላር ገቢ ማግኘቷን ንግድና ቀጠናዊ ትስስር ሚኒስቴር አስታወቀ። የንግድና ቀጠናዊ ትስስር ሚኒስቴር የተጠናቀቀውን የ2015 በጀት አመት አፈጻጸሙንና የተያዘውን የ2016 በጀት አመት እቅዱን ይፋ በማድረግ ላይ ነው። የመክፈቻ ንግግር ያደረጉት ሚኒስትሩ ገብረመስቀል ጫላ እንደተናገሩት፤ ኢትዮጵያ በአንድ አመት ውስጥ 5 ነጥብ ሁለት አንድ ቢልዮን ዶላር ለማግኘት ብታቅድም ማሳካት የቻለችው ሶስት ነጥብ 64 ቢሊዮን ዶላር   ወይም የእቅዷን 69 ነጥብ 8 በመቶ ብቻ ነው። በሚንስትሩ ማብራሪያ መሠረት ገቢው ከአምናው ተመሳሳይ ወቅት ጋር ሲነፃፃር የ487 ሚልዮን ዶላር ወይም 11 ነጥብ 8 በመቶ  ቅናሽ አሳይቷል። ለዚህም ኮንትሮባንድ አላስፈላጊ ቀረጥና በየክልሉ የተስፋፉ አላስፈላጊ ኬላዎች፣ ምርትን በክምችት መያዝ፣ የጸጥታ መጓደል በምክንያትነት ተጠቅሰዋል፡፡
በዳግማዊት ግርማ (ሚዛን አማን)
ሐምሌ 27 ቀን 2015 ዓም