በተጠናቀቀው በጀት ዓመት ከ11 ቢሊየን ብር በላይ የሚገመት የኮንትሮባንድ ዕቃዎች ተይዘዋል 
(ኢ.ፕ.ድ)
በተጠናቀቀው የ2015 በጀት ዓመት ከ11 ነጥብ 6 ቢሊየን ብር ግምታዊ ዋጋ ያላቸው የኮንትሮባንድ እቃዎች መያዛቸውን የኢትዮጵያ ጉምሩክ ኮሚሽን አስታወቀ። ከተያዙት የኮንትሮባንድ እቃዎች መካከል አልባሳት፣ ነዳጅ፣ የቁም እንስሳት፣ ኤሌክትሮኒክስ፣ቡና፣ መድሀኒት፣ ተሽከርካሪዎች፣ የመዋቢያ እቃዎች፣ የጦር መሳሪያዎች፣ የምግብ ዘይት  እና የተለያዩ ሀገራት ገንዘቦች ይገኙበታል፡፡ በኮሚሽኑ የጉምሩክ ህግ ተገዢነት ዘርፍ ምክትል ኮሚሽነር አቶ ሙሉጌታ በየነ  በኮትሮባንድ ወንጀል የሚሳተፉ ግለሰቦች ህጋዊ እርምጃ እየተወሰደባቸው ይገኛል ማለታቸውን ኢዜአ ዘግቧል፡፡ ከእዚህም ባለፈ በቴክኖሎጂ የታገዘ የመከላከልና የመቆጣጠር ስራ እንዲሁም የኮንትሮባንድ ወንጀል የሚጠየፍ ማህበረሰብ መፍጠር የሚያስችሉ የግንዛቤ ማስጨበጫ ስራዎች እየተከናወኑ እንደሚገኙ አስረድተዋል፡፡

ሐምሌ 28 ቀን 2015 ዓ.ም