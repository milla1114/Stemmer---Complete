ኢትዮጵያና ፓኪስታን በጤናው ዘርፍ በጋራ ለመሥራት የሚያስችላቸውን ውይይት አካሄዱ 
(ኢ.ፕ.ድ)
ኢትዮጵያና  ፓኪስታን በጤናው ዘርፍ በትብብር የሚሰሯቸውን ሰራዎችን ለማጠናከር የሚያግዝ ውይይት ማካሄዳቸው ተገለጸ።የሀገራቱ ወይይት ትኩረቱ በጤናው ዘርፍበተለይም በአካዳሚክ እና በምርምር ሰራዎችን ላይ የሚደረግ ትብብርን ማጠናከር ላይ ያለመ ነው መሆኑን በፓኪስታን የኢትዮጵያ ኤንባሲ አስታውቋል፡፡ በጅግጅጋ ዩኒቨርሲቲ ምክትል ፕሬዝዳንት ዶክተር አብዱላሂ ሁሴን መሪነት ወደ ፓኪስታን ያቀናው የልዑካን ቡድን በፓኪስታን የብሄራዊ ጤና አገልግሎትን፣ የደንብ እና ማስተባበሪያ አተገባበር ስራዎችን እንዲሁም የሌሎች ዘርፎችን የስራ እንቀስቃሴ ጎብኝቷል። በውይይቱ ላይ አምባሳደር ጀማል በከር  የኢትዮጵያን የጤና አጠባበቅና ህክምና ስልጠና ስርዓት ገለፃ አድርገው፣ የሁለቱን ሀገራት በጤናው ዘርፍ ያላቸውን ትብብር ለማጠናከር ያላቸውን ዝግጁነት  ገልጸዋል።የልዑካን ቡድኑም የፓኪስታን የህክምና ሳይንስ ተቋምን እና የተለያዩ የህክምና ተቋማትን ጎብኝቶ በህክምናው ዘርፍ ትብብር ላይ ሰፊ ውይይት አድርጓል።
በሙሳ መሀመድ
ነሀሴ 2 ቀን 2015 ዓ.ም