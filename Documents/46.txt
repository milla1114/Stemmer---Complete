ኢትዮጵያ በቀጣይ ሶስት ዓመታት የዓለም ንግድ ድርጅትን ለመቀላቀል በሚያስችል ደረጃ ላይ ናት ተባለ
(ኢ.ፕ.ድ)
ኢትዮጵያ በቀጣይ ሶስት ዓመታት የዓለም ንግድ ድርጅትን ለመቀላቀል የሚያስችላት ደረጃ ላይ እንደሆነች የንግድና ቀጠናዊ ትስስር ሚኒስቴር አስታወቀ። የንግድና ቀጠናዊ ትስስርና በኢትዮጵያ በኩል ዋና ተደራዳሪ የሆኑት አቶ ገብረመስቀል ጫላ ለኢትዮጵያ ፕሬስ ድርጅት እንደተናገሩት፤ ለሁለት አስርት ዓመታት ድርድር ስታደርግበት የቆየችውን የዓለም ድርጅት አባልነት በቀጣይ ሶስት ዓመታት የማሳካት እድል አላት። እንደ ሚንስትሩ ንግግር፤ ሀገሪቷን በኢኮኖሚው ዘርፍ ከፍተኛ ተጠቃሚ የሚያደርገው የአባልነት ድርድር ላለፉት ሁለት ዓመታት ተቋርጦ ቆይቶ ነበር። በአሁኑ ወቅት የቀጠለው ድርድር ከዓለም ንግድ ድርጅት ኃላፊ ጋር በተደረገ አወንታዊ ንግግር በቀጣይ ሶስት ዓመታት ኢትዮጵያን የተቋሙ አባል እንድትሆን ያደርጋል ተብሎ እንደሚጠበቅ ሚንስትሩ አብራርተዋል።
በዳግማዊት ግርማ (ከሚዛን አማን)
ሐምሌ 29 ቀን 2015 ዓ.ም