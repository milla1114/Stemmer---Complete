"በ2016 ዓ.ም የክልሉን ሰላም በማጠናከርና የህግ የበላይነትን በማስከበር የህዝብን ተጠቃሚነት ለማረጋገጥ ይሰራል" የሀረሪ ክልል የመንግስት ኮሙዩኒኬሽን ጉዳዮች ጽ/ቤት
(ኢ.ፕ.ድ)
በ2016 ዓ.ም የክልሉን ሰላም በማጠናከርና የህግ የበላይነትን በማስከበር የህዝብ ተጠቃሚነትን ለማረጋገጥ በትኩረት እንደሚሰራ የሀረሪ ክልል የመንግስት ኮሙዩኒኬሽን ጉዳዮች ጽ/ቤት ገለፀ። በሀረሪ ክልል መስተዳድር ምክር ቤት በ2016 በጀት ዓመት ዋና ዋና የትኩረት አቅጣጫዎችን በሚመለከት የክልሉ የመንግስት ኮሙዩኒኬሽን ጉዳዮች ጽ/ቤት ኃላፊ አቶ ሔኖክ ሙሉነህ መግለጫ ሰጥተዋል። የክልሉ የመንግስት ኮሙዩኒኬሽን ጉዳዮች ጽ/ቤት ኃላፊ አቶ ሔኖክ ሙሉነህ በመግለጫቸው እንዳሉት የክልሉ  መንግስት በሚያከናውናቸው የልማት ስራዎች ለስራ አጥ ወጣቶች ስራ እንዲፈጥሩ የማድረግ ተግባር ቀዳሚ የትኩረት አቅጣጫችን ሆኖ ይቀጥላል። በክልሉ የቱሪዝም ልማትን የተጀመሩትን ስራዎች እንዲጠናከሩ ከፍተኛ ትኩረት ይሰጣል ብለዋል። በገቢው ረገድም እየተመዘገበ ያለውን ውጤት በማስቀጠል እና የገቢ መሰረት በማስፈት ገቢን አሟጦ ለመሰብሰብ በልዩ ትኩረት እንደሚሰራ ገልፀዋል። የሌማት ቱርፋት፣ የከተማ ግብርና ስራዎችን ማጠናከር እንዲሁም ህገ ወጥ ግንባታና የመሬት ወረራ ጋር ተያይዞ የሚታየውን ችግር ለመቅረፍ በቀጣይ መረጃና ማስረጃ በማደራጀት የህግ ማስከበር ስራ በትኩረት እንደሚሰራ ነው የገለፁት። የብልሹ አሰራርና ሌብነት ትግል ይበልጥ በማጠናከር የተጠያቂነት ስርዓቱን የማስፈና ስራም በልዩ ትኩረት እንደሚሰራ ጠቁመው ህብረተሰቡ የሚያነሳቸው የአገልግሎት አሰጣጥና የመልካም አስተዳደር ችግሮች እንዲሁም ብልሹ አሰራር ለመፍታትና ለማረም ርብርብ ይደረጋል ብለዋልደ

ነሀሴ 2 ቀን 2015 ዓ.ም