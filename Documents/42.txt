የኢትዮጵያ ልማት ባንክ በቱሪዝም ዘርፍ ለተሰማሩ ደንበኞቹ ተሽከርካሪዎችን አስረከበ
(ኢ.ፕ.ድ)
የኢትዮጵያ ልማት ባንክ በቱሪዝም ዘርፍ ለተሰማሩ የሊዝ ፋይናንስ ደንበኞቹ 87 ተሽከርካሪዎችን አስረከበ። በርክክብ መርሃ ግብሩ ንግግር ያደረጉት የባንኩ  ፕሬዝዳንት ዮሐንስ አያሌው (ዶክተር)፤ ከአለም ባንክ በተገኘ 4 ነጥብ 1 ሚሊዮን ዶላር 87 ዘመናዊ መኪናዎችን ከቀረጥ ነጻ በሆነ መንገድ በማስገባት ለደንበኞቹ አስረክቧል። ፕሬዝዳንቱ አክለውም፤ መኪናዎቹ በቱር ኦፕሬተር ዘርፍ የሚታየውን የቱሪስት መጓጓዣ እጥረት ለመቅረፍና ለዘርፉ መነቃቃት ትልቅ አስተዋጾ ይናረዋል ብለዋል። ደንበኞች የተረከቡትን መኪኖች ለታለመላቸው ተግባር በማዋል ለቱሪዝም ዘርፉ መነቃቃት ትርጉም ያለው ሚና እንዲጫወቱ መልክታቸውን አስተላልፈዋል።
አማን ረሺድ
ሐምሌ 29 ቀን 2015 ዓ.ም