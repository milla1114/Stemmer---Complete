የአዲስ አበባ ከተማ አስተዳር 2015 በጀት አመት  ለአባይ ግድብ ግንባታ ከ682 ሚሊዮን ብር በላይ ገቢ አሰባስቧል
(ኢ ፕ ድ) 
በተጠናቀቀው የ2015 በጀት ዓመት ለአባይ ግድብ 682 ሚሊዮን 562 ሺህ በላይ ብር ከማህብረሰቡ ማሰባሰቡን የአዲስ አበባ ከተማ አስተዳድር የግድቡ ግንባታ ህዝባዊ ተሳትፎ ማስተባበሪያ ጽህፈት ቤት አስታወቀ። ጽህፈት ቤቱ በ2015 ዓ.ም በጀት ዓመት በአስራ አንዱም ክፍለ ከተማ ህዝቡን በማሰተባበር ለግድቡ ግንባታ ገቢ ላሰባሰቡ አካላት የእውቅናና የምስጋና መርሃ ግብር  አካሂዷል። በእውቅናና በምስጋና መረሃ ግብር ላይ ንግግር ያደረጉት የጽህፈት ቤቱ ሀላፊ አቶ ምስክር ነጋሽ፤  በ2015 በጀት ዓመት ከአስራ አንዱም ክፍለ ከተማ  682 ሚሊዮን 562 ሺህ 488 ብር ለግድቡ ግንባታ ገቢ ተሰብስቧል ብለዋል። ከተማ አሰተዳድሩ  የግድቡ መሰረተ ድንጋይ ከተጣለበት ጊዜ ጀምሮ አራት  ነጥብ ሰባት ቢሊዮን ብር አሰባስቦ ለታለመለት አላማ እንዲውል ማድረጉን  አቶ ምስክር ገልጸዋል።
በታደሰ ብናልፈው 
ሐምሌ 27 ቀን 2015 ዓም