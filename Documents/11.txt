ከውጭ ከተገዛው ማዳበሪያ 96 ነጥብ አራት በመቶው ጂቡቲ ወደብ ደረሰ 
 የመጨረሻዋ መርከብ 500 ሺህ ኩንታል ዩሪያ ጭና በቅርቡ ወደብ ትደርሳለች ተብሎ ይጠበቃል
የኢትዮጵያ የግብርና ሥራዎች ኮርፖሬሽን ለ2015/16 የሰብል ዘመን ከውጭ ከገዛው 13 ሚሊዮን 975 ሺህ 520 ኩንታል ማዳበሪያ ውስጥ 96 ነጥብ አራትበመቶው ጂቡቲ ወደብ መድረሱን ኮርፓሬሽኑ አስታውቋል። 
ወደብ ከደረሰው 13 ሚሊዮን 475 ሺህ 419 ኩንታል የአፈር ማዳበሪያ ውስጥ እስካሁን 11 ሚሊዮን 882 ሺህ 117 ኩንታል ማዳበሪያ ወደ ሀገር ውስጥ ተጓጉዟል። 
ትላንት (ነሐሴ 1/2015 ዓ.ም) 524 ሺህ 670 ኩንታል ዩሪያ የጫነች መርከብ ጂቡቲ ወደብ የደረሰች ሲሆን፣ የመጨረሻዋ መርከብ ተጨማሪ 500 ሺህ ኩንታል ዩሪያ ጭና በቅርቡ ጂቡቲ ወደብ እንደምትደርስ ይጠበቃል ተብሏል። 
ለ2015/16 የሰብል ዘመን ከውጭ የተገዛው የአፈር ማዳበሪያ 13 ሚሊዮን 975 ሺህ 520 ኩንታል ሲሆን፣ ከዚህ ውስጥ 2 ሚሊዮን 788 ሺህ 940 ኩንታል ኤን ፒ ኤስ፣ 5 ሚሊዮን 686 ሺህ 580 ኩንታል ኤን ፒ ኤስ ቦሮን እና 5 ሚሊዮን 500 ሺህ ኩንታል ዩሪያ መሆኑ ተገልጿል።