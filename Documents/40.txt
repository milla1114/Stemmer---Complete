በአማራ ክልል የተፈጠረውን የጸጥታ ችግር በመፍታት ሰላም ለማስፈን ጥረት እየተደረገ መሆኑ ተገለጸ
(ኢ ፕ ድ)
የመንግስት ኮሙኒኬሽን አገልገሎት ሚኒስትሩ ለገሰ ቱሉ (ዶክተር) በወቅታዊ አገራዊ ጉዳዮች  ዙሪያ ዛሬ ለጋዜጠኞች ማብራሪያ ሰጥተዋል። ሚኒስትሩ በመግለጫቸው በአማራ ክልል አንዳንድ አካባቢዎች የተፈጠረውን የጸጥታ ችግር በመፍታት ሰላምን ለማስፈን ጥረት እየተደረገ መሆኑን ጠቁመዋል። የክልሉን አንዳንድ አካባቢዎች በመደበኛው የህግ ስርዓት መምራት ባለመቻሉ በሚኒስትሮች ምክር ቤት ውሳኔ ከትናንት ጀምሮ የአስቸኳይ ጊዜ አዋጅ መታወጁን አስታውሰዋል። በአዋጁ መሰረትም የአስቸኳይ ጊዜ ጠቅላይ መምሪያ ዕዝ ተቋቁሞ ስራ መጀመሩን ተናግረዋል። እዙ ከጉዳዩ ጋር ግንኙነት አላቸው የተባሉ ተጠርጣሪዎችን በቁጥጥር ስር ማዋል መጀመሩን ነው ሚኒስትሩ የተናገሩት። 
በዘላለም ግዛው 
ሐምሌ 29 ቀን 2015 ዓም